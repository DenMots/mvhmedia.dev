


---
title: De vrouw voor de job 
description: Aangenaam! Wijntje doen?
caption: hey Vizien
layout: PageWithMDX
---


**Beste Vizien-team,**

Bij het bekijken van jullie vacature kreeg ik sterk de indruk dat jullie op zoek zijn naar een echte *‘man voor de job’*. Goed nieuws: ik ben misschien niet de man die jullie verwachtten, maar zeker **de vrouw die jullie nodig hebben!** Als iemand die zowel op technisch als creatief vlak haar mannetje staat, breng ik een frisse blik die jullie team zal verrijken.

Mijn naam is **Marit van Helden**, en ik ben een mediavormgever die zowel over technische skills als een krachtig creatief oog beschikt. Zoeken jullie iemand die websites tot leven brengt zonder standaardoplossingen? Dan ben ik jullie vrouw! Eerlijk gezegd vind ik bij mijn huidige baan niet de uitdaging en energie die ik zoek, maar bij Vizien lijkt me dat geen probleem.

Ik houd van een goed glas wijn, maar zeg ook geen nee tegen een biertje, en ik ben altijd klaar voor een dynamisch en inspirerend gesprek. Jullie belofte van *no bullshit* en *goudeerlijk advies* spreekt mij aan, ik draai er zelf ook niet omheen. Ik waardeer een omgeving waar open en eerlijke communicatie voorop staat en waar soms een 'nee' het juiste antwoord is.

De afgelopen jaren heb ik bij diverse design- en growthhackbureaus, waaronder TRN en MIXED.Industries, een brede ervaring opgedaan met het ontwerpen van websites, webshops, en digitale advertentiematerialen. Mijn opleiding in mediavormgeving, gecombineerd met een intensieve 12-weekse Growth Hacking cursus, stelt me in staat om zowel creatief als data-driven te denken en werken.

Daarnaast ben ik leergierig en ontwikkel ik mezelf continu, vooral in een dynamische omgeving zoals die van Vizien. Mijn aanpak is hands-on en ik ben altijd op zoek naar de meest effectieve en esthetisch aantrekkelijke oplossingen, of het nu gaat om een verbetering van een gebruikerservaring of het volledig nieuw ontwerpen van een website. Mijn doel is altijd om verwachtingen te overtreffen.

Ik ben zeer geïnteresseerd om deel uit te maken van een jong en ambitieus team zoals dat van Vizien, waar een heldere visie op groei en innovatie heerst. Ik zou mijn vaardigheden en enthousiasme graag verder bespreken tijdens een persoonlijk gesprek.
Bedankt voor de kans om mogelijk deel uit te maken van zo’n dynamisch team.

Met creatieve groet,

**Marit van Helden**


